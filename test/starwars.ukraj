tar Wars; МФА: [stɑːɹ wɔːɹz]) — культова[1] епічна[2] фантастична медіафраншиза, яка розповідає про різні конфлікти і війни в «далекій-далекій галактиці». Зокрема, основна сага, з якої все почалося, концентрується на історії роду Скайвокерів — Енакіна, його дітей Люка і Леї та всіх, хто з ними пов'язаний.

Містить 7 основних кінофільмів (ще 2 заплановані), які іменуються сагою, 3 спін-офа (1 знятий), складових антологію а також анімаційні серіали, мультфільми, телефільми, книги, комікси, відеоігри, поєднані єдиним всесвітом дії, придуманим та початково зображеним у фільмах американським режисером і продюсером Джорджем Лукасом в кінці 1970-х років. З цієї причини Зоряні війни є перш за все кіносерія і фільми за нею задають канон для решти творів.

Офіційна дата створення проекту — 25 травня 1977 року — дата виходу на широкий екран кінофільму «Зоряні війни» (нині це Епізод IV. Нова Надія), однак перший твір за всесвітом, однойменна книга-новелізація, з'явилася ще в 1976 році, оскільки продюсери побоювались провалу фільму в прокаті.)))]]]
