ამ ეტაპზე ლუკასი კვლავ ღელავდა სიუჟეტზე და შეცვალა იგი. სცენარის ბოლოს მან გაანადგურა "სიკვდილის ვარსკვლავი". შემდეგ ლუკასი შეხვდა მწერალ ალან დინ ფოსტერს და დააწერინა მას ორი წიგნი. მისი გეგმა ასეთი იყო - თუკი წიგნი წარმატებული იქნება, ფილმსაც გადაიღებდნენ.

პირველი სერიის წარმატების შემდეგ ლუკასმა გადაწყვიტა მისი სერიალად გადაქცევა. ამასობაში ფოსტერმა უკვე დაიწყო მეორე წიგნის წერა, მაგრამ ლუკასმა მისი სიუჟეტი არ მოიწონა და დაიწყო დამოუკიდებელ სცენარზე ფიქრი. მოგვიანებით მას შეუერთდა მწერალი ლი ბრეკეტი, რომელმაც ლუკასთან ერთად დაიწყო მეორე ფილმის სცენარზე მუშაობა. შემდეგი სერიის სახელწოდება უკვე ნათელი და საბოლოო იყო - "იმპერიის საპასუხო დარტყმა". მიუხედავად იმისა, რომ სცენარის ამ ვარიანტში თითქმის ყველაფერი იგივეა, რაც ფილმში, განსხვავება ერთადერთი იყო - დართ ვეიდერი არ ეუბნებოდა ლუკს, რომ იგი მისი მამა არის.

1978 წლის დასაწყისში დასრულდა შემდეგი სერიის სცენარის პირველ ვარიანტზე მუშაობა. ლუკასი ამ ვერსიით უკმაყოფილო იყო, მაგრამ ბრეკეტთან თანამშრომლობა მოულოდნელად დასრულდა - ლი გარდაიცვალა. ლუკასი დაიღალა სცენარისტის ძიებით და თავად გადაწყვიტა სცენარის დასრულება და დაამატა მას ის, რაც აუცილებელი იყო - დართ ვეიდერი ეუბნებოდა ლუკს, რომ იგი მისი მამაა.

ამან, თავისთავად, დიდი გავლენა იქონია სერიალზე, მაგრამ ლუკასი კვლავ დაიკარგა საკუთარ სიუჟეტში. ახალი ფილმის ერთ-ერთი ვერსია ასეთი იყო: ენეკინ (ენეკინ) სკაიუოკერი არის ბენ კენობის მოწაფე, მისი შვილი არის ლუკი, მაგრამ სითების იმპერატორმა პალპატინმა იგი საკუთარ მხარეს მიიზიდა. ენეკინი ებრძვის ბენს და სასიკვდილოდ არის დაჭრილი, მაგრამ ბრუნდება, როგორც დართ ვეიდერი. ამასობაში კენობის დახმარებით ლუკი იმალება პლანეტა ტატუინზე, ხოლო რესპუბლიკა იქცევა იმპერიად და ვეიდერი დასდევს ჯედაის რაინდებს.
